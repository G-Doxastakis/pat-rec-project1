# ΑΝΑΓΝΩΡΙΣΗ ΠΡΟΤΥΠΩΝ: ΠΡΑΚΤΙΚΗ ΑΣΚΗΣΗ 1

## Θέμα 1. 

α) Με χρήση του Matlab ή με άλλο τρόπο να υλοποιήσετε έναν ταξινομητή πλησιέστερων γειτόνων (k-ΝΝ). Να τον χρησιμοποιήσετε για να επιλύσετε τα εξής γνωστά από τη βιβλιογραφία προβλήματα:

1)	IRIS PLANT DATABASE (ταξινόμηση φυτών Ιris σε τρία είδη).
2)	PIMA INDIANS DIABETES DATABASE (ταξινόμηση εγγύων ινδιάνων της φυλής Pima σε άτομα που έχουν ή δεν έχουν διαβήτη).

Τα δεδομένα των προβλημάτων θα τα βρείτε στο αρχείο UCIdata-exercise1.rar. 

Να μελετήσετε το ποσοστό ορθής ταξινόμησης ως συνάρτηση του αριθμού των πλησιέστερων γειτόνων. Η εκτίμηση του αποτελέσματος να γίνει με χρήση της μεθόδου tenfold crossvalidation. 

β) Για το δεύτερο πρόβλημα, σχεδιάστε έναν ταξινομητή Bayes με υποκείμενες κανονικές κατανομές για τις πυκνότητες πιθανότητας των 2 κατηγοριών (με δικές σας παραδοχές για τους πίνακες συνδιασπορών, βασισμένες στα δεδομένα) και συγκρίνετε την επίδοσή του με αυτή του ταξινομητή k-ΝΝ χρησιμοποιώντας tenfold crossvalidation. 

γ) Να υλοποιήσετε έναν απλοϊκό ταξινομητή Bayes για το δεύτερο πρόβλημα, να αποτιμήσετε την επίδοσή του και να τη συγκρίνετε με τους προηγούμενους ταξινομητές (πάλι με tenfold crossvalidation). 

δ) Να υλοποιήσετε τον αλγόριθμο του perceptron και να τον χρησιμοποιήσετε στο πρόβλημα IRIS PLANT DATABASE ως εξής: Να εξετάσετε αν τα πρότυπα της κάθε κατηγορίας είναι γραμμικά διαχωρίσιμα από τα πρότυπα των συνδυασμένων άλλων δύο κατηγοριών (π.χ. αν τα πρότυπα της Iris Setosa είναι γραμμικά διαχωρίσιμα από τα ομαδοποιημένα πρότυπα της Iris Versicolor και της Iris Virginica).

## Θέμα 2.

(α) Ξεκινώντας με αναζήτηση στο internet, ή με άλλο τρόπο, σχεδιάστε ένα δίκτυο Bayes που να αντιστοιχεί σε ένα πρόβλημα της αρεσκείας σας. Το δίκτυο θα πρέπει να είναι σχετικά απλό (της τάξεως των 5-10 κόμβων) και τουλάχιστον ένας κόμβος θα πρέπει να έχει 2 τουλάχιστον γονείς. Αποδώστε a priori πιθανότητες στους κόμβους και τους συνδέσμους του σχετικού γραφήματος.  

(β) Στη διεύθυνση:  

~~http://bnt.googlecode.com~~ --> https://github.com/bayesnet/bnt                                  

θα βρείτε το «Bayesian Nets Toolkit» (BNT). Κατεβάστε το, και διαβάστε τις οδηγίες χρήσης και το βασικό παράδειγμα κατασκευής ενός απλού δικτύου και των τρόπων με τους οποίους μπορούμε να κάνουμε συμπερασμό (inference) πιθανοτήτων σ’ αυτό. 
